<!DOCTYPE html>

<html lang="en" data-content_root="./">
  <head>
    <meta charset="utf-8" />
    <meta name="viewport" content="width=device-width, initial-scale=1.0" /><meta name="viewport" content="width=device-width, initial-scale=1" />

    <title>Pre-preludium &#8212; Musikk og bevegelse  documentation</title>
    <link rel="stylesheet" type="text/css" href="_static/pygments.css?v=5ecbeea2" />
    <link rel="stylesheet" type="text/css" href="_static/basic.css?v=b08954a9" />
    <link rel="stylesheet" type="text/css" href="_static/alabaster.css?v=27fed22d" />
    <script src="_static/documentation_options.js?v=5929fcd5"></script>
    <script src="_static/doctools.js?v=9bcbadda"></script>
    <script src="_static/sphinx_highlight.js?v=dc90522c"></script>
    <link rel="index" title="Index" href="genindex.html" />
    <link rel="search" title="Search" href="search.html" />
    <link rel="next" title="1. Musikk og bevegelse" href="1-Musikk-og-bevegelse.html" />
    <link rel="prev" title="&lt;no title&gt;" href="index.html" />
   
  <link rel="stylesheet" href="_static/custom.css" type="text/css" />
  

  
  

  </head><body>
  

    <div class="document">
      <div class="documentwrapper">
        <div class="bodywrapper">
          

          <div class="body" role="main">
            
  <section id="pre-preludium">
<h1>Pre-preludium<a class="headerlink" href="#pre-preludium" title="Link to this heading">¶</a></h1>
<p>Denne boken ble skrevet med utgangspunkt i min doktorgradsavhandling (<a class="reference external" href="http://urn.nb.no/URN:NBN:no-18922">Action–Sound: Developing methods and tools to study music-related body movement</a>) og gitt ut av UniPub Forlag i 2009. Målet var å skrive en bok som kunne brukes i undervisningen i emnet <a class="reference internal" href="#www.uio.no/studier/emner/hf/imv/MUS2006/"><span class="xref myst">MUS2006 Musikk og bevegelse</span></a> ved Institutt for musikkvitenskap, Universitetet i Oslo. Den har også blitt lest av mange andre som har vært interessert i feltet musikk og bevegelse.</p>
<p>Mange ting har skjedd siden 2009. Først fusjonerte UniPub inn i Akademika Forlag i 2012, som deretter ble overtatt av Fagbokforlaget Vigmostad &amp; Bjørke i 2014. Boken min er nå <a class="reference external" href="https://www.fagbokforlaget.no/Musikk-og-bevegelse/I9788274773691">ikke lenger i salg</a> og støttesiden <a class="reference internal" href="#www.musikkogbevegelse.no/"><span class="xref myst">http://www.musikkogbevegelse.no/</span></a> er ikke tilgjengelig.</p>
<p>En forfatters mål er å bli lest, og jeg har derfor valgt å gjøre boken fritt tilgjengelig. Tanken er også at boken nå endelig kan fungere som en skikkelig e-bok, med støttemateriale bygget inn. Jeg vil også gjøre andre småoppdateringer av innholdet for å sikre at den fremdeles er aktuell.</p>
<p>ARJ, Oslo, 2017</p>
</section>
<section id="preludium">
<h1>Preludium<a class="headerlink" href="#preludium" title="Link to this heading">¶</a></h1>
<p>Musikk er bevegelse. Musikk begynner som bevegelse hos utøveren, overføres som bevegelse i luft og materialer og ender opp som bevegelse hos publikum. Denne boken dreier seg om slike musikkrelaterte bevegelser. Målet med boken er å gi innblikk i det teoretiske fundamentet for å forstå bevegelsene, vise forskjellige metodiske tilnærminger og presentere tilgjengelige verktøy og teknikker som kan hjelpe i videre studier og forskning.</p>
<p>Denne boken er skrevet med utgangspunkt i mitt doktorgradsprosjekt Universitetet i Oslo i perioden 2004–2007. En doktorgrad er et resultat av et snevert og fokusert vitenskapelig arbeid. En bok er gjerne mer åpen, inkluderende og diskuterende. Selv om innholdet i denne boken primært er koblet til mitt eget forskningsarbeid, har målet vært å lage en generell fremstilling for musikkstudenter, musikklærere og musikere som ønsker å forstå mer om musikkrelaterte bevegelser og hvordan slike bevegelser er med på å påvirke musikken de utøver eller analyserer.</p>
<p>Gjennom arbeidet med temaet musikk og bevegelse har jeg lest en rekke bøker og artikler skrevet av forskere som arbeider med kropp og bevegelse innenfor andre felter enn musikk. Det har vært en stor utfordring å rydde opp i sentrale begreper slik som <em>bevegelse</em>, <em>handling</em> og <em>gest</em>. Ofte finner man at slike sentrale begreper brukes ulikt innenfor forskjellige fagområder. Mitt mål i denne boken har vært å komme frem til en helhetlig norsk terminologi for å beskrive musikkrelaterte bevegelser. Noen av disse begrepene er bedre fundert enn andre, og det vil helt sikkert bli nødvendig å revidere denne terminologien etter hvert. Jeg håper derfor på kommentarer og innspill til forbedringer.</p>
<p>Utgangspunktet i denne boken er å studere musikk som <em>fenomen</em> eller mer spesifikt som en <em>prosess</em>. I denne sammenhengen betyr prosess at vi ikke ser på musikken som et statisk produkt, men som et dynamisk system. Menneskene er det sentrale elementet i dette systemet, og de musikkrelaterte bevegelsene spiller en viktig rolle i å definere det musikalske samspillet (i utvidet forstand) mellom mennesker. Dette musikalske samspillet er i stor grad knyttet til personlig bakgrunn, smak og erfaring, og musikkens stil, sjanger og kulturell tilknytning. Det er allikevel ikke et sosiokulturelt perspektiv som anlegges her; boken fokuserer i større grad på å legge frem en systematisk tilnærming til studiet av musikkrelaterte bevegelser. Vi skal derfor se på det teoretiske grunnlaget for studiet av bevegelser i musikkforskning og forskjellige tilnærminger til fenomenet basert på både kvalitative og kvantitative metoder.</p>
<p>De første kapitlene tar for seg grunnleggende teori knyttet til kropp og bevegelse og en kroppslig musikkognisjon. Deretter introduseres terminologi for å snakke om kropp og bevegelse generelt, etterfulgt av en oversikt over forskjellige metoder for analyse og visualisering av bevegelser. Etter disse generelle kapitlene blir forskjellige typer musikkrelaterte bevegelser beskrevet, både hos utøvere og hos de som opplever musikken. De siste kapitlene tar for seg hvordan bevegelser er knyttet til lyd, hvilken rolle de spiller for vår opplevelse av musikken som et multimodalt fenomen, og hvordan kropp og bevegelse kan integreres i ny musikkteknologi.</p>
<p>Jeg vil gjerne rette en stor takk til Rolf Inge Godøy (Universitetet i Oslo) og Marcelo M. Wanderley (McGill University) som veiledet mitt doktorgradsprosjekt. Jeg vil også takke Norges forskningsråd for å ha støttet <em>Musical Gestures</em>-prosjektet der hovedvekten av ideene som presenteres i denne boken, ble utarbeidet.</p>
<p>ARJ, Oslo, 2009</p>
</section>


          </div>
          
        </div>
      </div>
      <div class="sphinxsidebar" role="navigation" aria-label="Main">
        <div class="sphinxsidebarwrapper">
<h1 class="logo"><a href="index.html">Musikk og bevegelse</a></h1>









<search id="searchbox" style="display: none" role="search">
    <div class="searchformwrapper">
    <form class="search" action="search.html" method="get">
      <input type="text" name="q" aria-labelledby="searchlabel" autocomplete="off" autocorrect="off" autocapitalize="off" spellcheck="false" placeholder="Search"/>
      <input type="submit" value="Go" />
    </form>
    </div>
</search>
<script>document.getElementById('searchbox').style.display = "block"</script><h3>Navigation</h3>
<ul class="current">
<li class="toctree-l1 current"><a class="current reference internal" href="#">Pre-preludium</a></li>
<li class="toctree-l1"><a class="reference internal" href="#preludium">Preludium</a></li>
<li class="toctree-l1"><a class="reference internal" href="1-Musikk-og-bevegelse.html">1. Musikk og bevegelse</a></li>
<li class="toctree-l1"><a class="reference internal" href="2-Kropp-og-bevegelse.html">2. Kropp og bevegelse</a></li>
<li class="toctree-l1"><a class="reference internal" href="3-Bevegelsesanalyse.html">3. Bevegelsesanalyse</a></li>
<li class="toctree-l1"><a class="reference internal" href="4-Visualisering-av-bevegelse.html">4. Visualisering av bevegelse</a></li>
<li class="toctree-l1"><a class="reference internal" href="5-Bevegelser-hos-utovere.html">5. Bevegelser hos utøvere</a></li>
<li class="toctree-l1"><a class="reference internal" href="6-Bevegelser-til-lyd.html">6. Bevegelser til lyd</a></li>
<li class="toctree-l1"><a class="reference internal" href="7-Koblinger-mellom-handling-og-lyd.html">7. Koblinger mellom handling og lyd</a></li>
<li class="toctree-l1"><a class="reference internal" href="8-Design-av-handling-og-lyd.html">8. Design av handling og lyd</a></li>
<li class="toctree-l1"><a class="reference internal" href="9-Postludium.html">Postludium</a></li>
<li class="toctree-l1"><a class="reference internal" href="10-Bibliografi.html">Bibliografi</a></li>
</ul>

<div class="relations">
<h3>Related Topics</h3>
<ul>
  <li><a href="index.html">Documentation overview</a><ul>
      <li>Previous: <a href="index.html" title="previous chapter">&lt;no title&gt;</a></li>
      <li>Next: <a href="1-Musikk-og-bevegelse.html" title="next chapter">1. Musikk og bevegelse</a></li>
  </ul></li>
</ul>
</div>








        </div>
      </div>
      <div class="clearer"></div>
    </div>
    <div class="footer">
      &#169;.
      
      |
      Powered by <a href="https://www.sphinx-doc.org/">Sphinx 8.2.3</a>
      &amp; <a href="https://alabaster.readthedocs.io">Alabaster 1.0.0</a>
      
      |
      <a href="_sources/0-preludium.md.txt"
          rel="nofollow">Page source</a>
    </div>

    

    
  </body>
</html>