# Musikk og bevegelse

Dette er repositoriet for boken "Musikk og bevegelse" av [Alexander Refsum Jensenius](http://www.hf.uio.no/imv/personer/vit/alexanje/index.html).

Boken ble skrevet med utgangspunkt i min doktorgradsavhandling ([Action--Sound: Developing methods and tools to study music-related body movement](http://urn.nb.no/URN:NBN:no-18922)) og gitt ut av UniPub Forlag i 2009. Målet var å skrive en bok som kunne brukes i undervisningen i emnet [MUS2006 Musikk og bevegelse](www.uio.no/studier/emner/hf/imv/MUS2006/) ved Institutt for musikkvitenskap, Universitetet i Oslo. Den har også blitt lest av mange andre som har vært interessert i feltet musikk og bevegelse.

Mange ting har skjedd siden 2009. Først fusjonerte UniPub inn i Akademika Forlag i 2012, som deretter ble overtatt av Fagbokforlaget Vigmostad & Bjørke i 2014. Boken min er nå [ikke lenger i salg](https://www.fagbokforlaget.no/Musikk-og-bevegelse/I9788274773691) og støttesiden [http://www.musikkogbevegelse.no/](www.musikkogbevegelse.no/) er ikke tilgjengelig.

En forfatters mål er å bli lest, og jeg har derfor valgt å gjøre boken fritt tilgjengelig. Jeg benytter også anledningen til å oppdatere boken, gjennom en åpen skriveprosess. Jeg bruker GitHub som versjonskontroll, og har koblet opp mot Leanpub for ferdigstilling av PDF-, ePub- og Mobi-filer. Tanken er at boken nå endelig kan fungere som en skikkelig e-bok, med støttemateriale bygget inn. Jeg vil også gjøre andre småoppdateringer av innholdet for å sikre at den fremdeles er aktuell.
